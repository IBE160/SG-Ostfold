# Refleksjonsrapport - Programmering med KI
## 1. Gruppeinformasjon
**Gruppenavn:** [SG-ØSTFOLD]
**Gruppemedlemmer:**
- [Navn 1] - [Thomas Bjerkseter-thomas.bjerkseter@himolde.no]
- [Navn 2] - [Rune Hansen-rune.h.hansen@himolde.no]

**Dato:** [01.11.2025]

## 2. Utviklingsprosessen
### 2.1 Oversikt over prosjektet
prosjektet utviklet vi en digital skiftrapport– og KPI-dashboard-løsning basert på gamle Excel-rapporter fra arbeidsplassen vår. Målet var å lage et moderne og brukervennlig system som gjorde det enklere å registrere skiftdata og samtidig gi en visuell oversikt over nøkkeltall som produktivitet, fravær og tid brukt på ulike oppgaver. Løsningen skulle være praktisk, relevant og mulig å ta i bruk etter endt prosjekt.
### 2.2 Arbeidsmetodikk
Vi jobbet som nybegynnere etter en læringsorientert arbeidsmetode der begge utførte de samme oppgavene og deretter sammenlignet løsningene våre. Den beste versjonen ble lagt inn i GitHub slik at vi begge hadde samme utgangspunkt videre. Teams var vårt viktigste samarbeidsverktøy, der vi løste problemer sammen og holdt hverandre oppdatert. GitHub ble brukt til å synkronisere kode mellom fasene.
KI-verktøy som ChatGPT, Gemini og BMAD-agenter ble brukt gjennom hele prosessen til å forklare konsepter, foreslå løsninger, hjelpe med debugging og forbedre kodeforslag. KI fungerte som en veileder som hjalp oss frem når vi stod fast, men vi lærte samtidig å være kritiske og alltid validere forslagene.
### 2.3 Teknologi og verktøy
Frontend: Next.js 15, React 19 RC, Tailwind CSS, Shadcn/Radix UI, Recharts
Backend: Next.js API Routes
Database: Supabase (PostgreSQL)
KI-verktøy: ChatGPT, Gemini, BMAD KI-agenter
Andre verktøy: VS Code, Git/GitHub, Teams, Jest/Testing Library
### 2.4 Utviklingsfaser
[Beskriv de ulike fasene i utviklingen]
**Fase 1: Planlegging**
-Hva gjorde vi?
Valgte prosjektidé basert på behov fra arbeidshverdagen.
Analyserte tre Excel-ark med gamle skiftrapporter.
Lagde skisser for et digitalt skiftrapport– og KPI-system.
Satt opp prosjektet i VS Code og lærte grunnleggende Next.js/React.
Definerte MVP med skiftregistrering og KPI-visning.
Hvordan brukte vi KI?
Fikk forklaringer på webteknologier og prosjektstruktur.
Lot KI analysere Excel-filene og foreslå en digital datamodell.
Brukte KI til å vurdere teknologistack og prosjektets realisme.
Fikk forslag til UI og komponentstruktur.
Brukte BMAD-agenter til brainstorming, research og product brief.
**Fase 2: Utvikling**
Hva gjorde vi i denne fasen?
Satt opp grunnstrukturen i Next.js-prosjektet
Laget de første sidene og komponentene
Implementerte UI-elementer med Tailwind og Shadcn
Lagde en enkel prototype for skiftrapporten
Testet forskjellige måter å bygge komponenter på
Løste en rekke utfordringer knyttet til imports, routing, state og feilmeldinger
Sammenlignet hver vår løsning etter hver deloppgave og valgte den som fungerte best
Hvordan brukte vi KI i denne fasen?
Fikk KI til å forklare feilmeldinger og foreslå mulige løsninger
Brukte KI til å generere eksempler på komponentstruktur, validering og datamodeller
Spurte KI om hvordan man setter opp routing, håndterer state og bygger gjenbrukbare komponenter
Ba KI forbedre kode vi hadde skrevet selv
Brukte KI når vi stod fast med spesifikke tekniske problemer
Sammenlignet ChatGPT og Gemini sine forslag for å vurdere kvalitet
Lærte å være kritiske når KI foreslo utdaterte eller feilaktige løsninge
---
## 3. Utfordringer og løsninger
### 3.1 Tekniske utfordringer
[Beskriv 2-3 konkrete tekniske problemer dere møtte]
**Utfordring 1: [Forståelse av teknologistack (Next.js, React, Tailwind)]**
- Problem: Som nybegynnere erfarte vi at det var utfordrende å forstå hvordan moderne webteknologier henger sammen. Next.js 15, React 19 RC og Tailwind CSS introduserte konsepter vi ikke hadde erfaring med, som server-komponenter, routing, hooks og utility-first CSS. Det gjorde at vi ofte ble usikre på hva som var riktig måte å strukturere koden på.
- Løsning: Vi løste dette ved å starte i små steg, følge undervisningen tett og bygge enkle komponenter før vi gikk videre til mer avansert funksjonalitet. Vi sammenlignet løsningene våre etter hver fase, diskuterte hva som fungerte, og valgte den beste versjonen til videre arbeid.
- KI sin rolle: KI hjalp oss mye med å forklare hvordan teknologiene fungerte og ga oss eksempler på hvordan kode skulle se ut. Samtidig oppdaget vi at KI noen ganger ga utdaterte eller feilaktige eksempler, noe som gjorde oss enda mer bevisste på at vi måtte forstå teknologien selv og ikke kopiere løsninger blindt.
**Utfordring 2: [Feilmeldinger og debugging]**
- Problem: Vi støtte ofte på kryptiske feilmeldinger, spesielt knyttet til React, import-feil, state-håndtering og hvordan komponenter skulle bygges i Next.js. Som nybegynnere var det vanskelig å vite hva som forårsaket feilen og hvor man skulle begynne å lete.
- Løsning: Vi brukte mye tid på å lese feilmeldingene nøye, kommentere ut deler av koden og teste ulike hypoteser. Ofte jobbet vi sammen i Teams for å forstå hva som egentlig var problemet. Etter hvert ble vi flinkere til å feilsøke systematisk, og vi fikk bedre kontroll over prosjektstrukturen.
- KI sin rolle:KI var nyttig når vi trengte forklaringer på feilmeldinger og forslag til hva som kunne være galt. Likevel opplevde vi flere ganger at KI foreslo løsninger som ikke passet vår kodebase eller som skapte nye problemer. Dette lærte oss at KI er et godt støtteverktøy, men at debugging krever egen forståelse og tålmodighet.
**Utfordring 3: [Feilmeldinger og debugging]**
Problem: Å bygge modulære og gjenbrukbare komponenter var utfordrende, spesielt i et prosjekt med mange skjemaer og UI-elementer. Vi hadde lite erfaring med komponentarkitektur.
Løsning: Vi forenklet komponentene, fjernet unødvendige elementer, og bygget opp prosjektet lagvis. Etter hver fase valgte vi den mest ryddige løsningen for videre arbeid, slik at strukturen gradvis ble bedre.
KI sin rolle: KI foreslo ofte komplekse eller overengineerede løsninger. Dette ga oss læring i å identifisere når noe er “for stort” for vårt nivå, og vi ble flinkere til å forenkle og tilpasse kodeforslagene.


### 3.2 Samarbeidsutfordringer
[Utfordringer knyttet til teamarbeid og kommunikasjon]
- Som to nybegynnere som lærte samtidig, var det en utfordring at vi ofte manglet trygghet i teknologiske valg. Dette førte til at vi noen ganger kunne gjøre dobbeltarbeid eller jobbe i litt forskjellige retninger. I tillegg brukte vi Git relativt lite aktivt i starten, noe som gjorde koordineringen mindre effektiv.
For å løse dette begynte vi å ha hyppigere samtaler både i Teams og på arbeidsplassen. Vi sammenlignet arbeidet vårt jevnlig og ble enige om hvilke løsninger som skulle videreføres. Dette styrket kommunikasjonen, ga oss bedre struktur og sikret at vi holdt oss på samme spor gjennom hele prosjektet.
### 3.3 KI-spesifikke utfordringer
Vi møtte flere utfordringer knyttet spesifikt til bruken av KI:
KI ga noen ganger feil kode eller utdaterte løsninger, spesielt når det gjaldt nye versjoner av React og Next.js.
KI misforstod problemene våre når vi selv ikke klarte å formulere promtene presist nok.
Forslagene kunne være overkompliserte, noe som gjorde det vanskelig å forstå og videreutvikle koden.
Hvordan vi håndterte dette:
Vi lærte å stille mer presise spørsmål, dele mindre kode om gangen og be KI forklare logikken bak forslagene sine. Vi sluttet også å kopiere løsninger direkte, og brukte KI mer som veileder enn som problemløser. Dette førte til bedre kontroll og mindre feil i prosjektet.
---
## 4. Kritisk vurdering av KI sin påvirkning
### 4.1 Fordeler med KI-assistanse
[Reflekter over de positive aspektene]
**Effektivitet og produktivitet:**
- KI hadde en tydelig positiv innvirkning på arbeidshastigheten vår. Som nybegynnere brukte vi ofte lang tid på å forstå feilmeldinger, teknologivalg og grunnleggende programmeringslogikk. KI gjorde at vi kunne komme raskere videre i utviklingen ved å gi oss forslag, eksempler og forklaringer når vi stod fast. Oppgaver som feilsøking, oppsett av komponenter, valg av struktur og forståelse av nye rammeverk gikk vesentlig raskere med KI enn uten.
**Læring og forståelse:**
- Vi lærte mye av å bruke KI, spesielt fordi den forklarte konsepter på en måte som var lettere å forstå enn mange tekniske dokumentasjoner. KI hjalp oss å se sammenhenger i koden, forstå teknologistacken og få innsikt i hvorfor ting fungerte – ikke bare at de fungerte. Dette styrket læringen vår, selv om vi måtte jobbe bevisst for ikke å bli for passive mottakere av løsninger.
**Kvalitet på koden:**
- KI bidro ofte med forslag som gjorde koden vår mer strukturert og ryddig. Den foreslo bedre navngiving, forenkling av funksjoner og mer robuste måter å håndtere komponenter på. Selv om ikke alle forslagene var optimale, hjalp KI oss likevel til å oppdage forbedringsmuligheter som vi selv ikke hadde sett.
### 4.2 Begrensninger og ulemper
**Kvalitet og pålitelighet:**
Vi erfarte flere ganger at KI foreslo kode som var feil, utdatert eller ikke kompatibel med Next.js eller React-versjonen vi brukte. Disse feilene ble gjerne oppdaget når koden ikke fungerte eller når feilmeldingene ikke gav mening. Løsningen var som regel å teste grundig og stille mer presise spørsmål, men dette kostet tid og viste at KI ikke alltid er en pålitelig kilde.
**Avhengighet og forståelse:**
-Som nybegynnere var det lett å bli for avhengige av KI. Vi merket at hvis vi spurte KI for tidlig, kunne vi miste muligheten til å lære gjennom egen tenkning. Noen ganger hindret KI faktisk læringen, fordi den gav oss ferdige løsninger før vi selv rakk å prøve. Vi måtte derfor aktivt trene oss på å analysere problemer selv før vi brukte KI.
**Kreativitet og problemløsning:**
- [Påvirket KI deres egen kreativitet?]
- [Eksempler på situasjoner hvor KI begrenset kreativ tenkning]
### 4.3 Sammenligning: Med og uten KI
Uten KI ville prosjektet tatt langt lengre tid, spesielt for oss som var nybegynnere. Vi ville brukt mer tid på å forstå teknologiene, lese dokumentasjon og feilsøke problemer. Mange av de tekniske utfordringene ville vært betydelig vanskeligere, og det er mulig at vi ikke ville klart å fullføre alle delene av prosjektet innen tidsrammen.
Samtidig ville vi kanskje fått dypere forståelse for enkelte deler av teknologien ved å finne svarene på egenhånd. Det ville også tvunget oss til å etablere bedre interne rutiner for problemløsning og strukturering.
Sluttresultatet ville sannsynligvis vært mindre omfattende, men kanskje mer “selvlaget” og gjennomarbeidet i detaljene. Med KI ble resultatet bedre, men læringsprosessen krevde bevisst styring fra vår side.
### 4.4 Samlet vurdering
Totalt sett vurderer vi KI som en klart positiv faktor i prosjektet. Den gjorde det mulig for oss å gjennomføre et teknisk vanskelig prosjekt til tross for at vi startet med begrenset erfaring. KI hjalp oss gjennom vanskelige feil, ga oss innsikt i tekniske valg og gjorde at vi kom raskere frem til fungerende løsninger.
Samtidig lærte vi at KI ikke kan erstatte menneskelig kompetanse. Den viktigste lærdommen var at KI må brukes med kritisk tenkning: Man må forstå, teste og validere alt den foreslår. Når KI brukes på riktig måte – som støtte, ikke som erstatning – kan den gi både høyere kvalitet og bedre læring.
---
## 5. Etiske implikasjoner
### 5.1 Ansvar og eierskap
- Hvem er ansvarlig for koden når KI har bidratt?
- I vårt prosjekt opplevde vi at KI-verktøyene fungerte som en form for “ekstra hjelp” eller en sparringspartner, men ikke som en utvikler. Selv om KI genererte mange forslag til både kode, struktur og problemløsning, var det alltid vi som tok beslutningen om hva som skulle brukes. Derfor mener vi at ansvaret for koden ligger hos oss som utviklere, ikke hos KI. KI kan foreslå ting, men det er vi som bestemmer hva som implementeres, og dermed også vi som står ansvarlige dersom noe ikke fungerer, er feil eller mangler kvalitet.

- Hvordan sikrer man kvalitet når KI genererer kode?
- Fordi vi begge var relativt ferske innen programmering, var det ekstra viktig å ikke stole blindt på forslagene KI ga oss. Vi oppdaget tidlig at KI kunne gi gode forslag, men ikke alltid de beste eller mest korrekte. Derfor utviklet vi noen praktiske rutiner: 
      - Vi vurderte alltid flere KI-forslag (fra både ChatGPT og Gemini) før vi bestemte oss.
      - Vi testet koden manuelt, spesielt når vi ikke helt forstod hvorfor noe virket eller ikke virket.
      - Vi leste gjennom koden sammen, slik at begge forstod hva som faktisk skjedde.
      - Vi brukte Git slik at vi kunne gå tilbake dersom en KI-generert løsning skapte nye problemer.
Denne prosessen gjorde oss mer bevisste på hvordan vi brukte KI, og samtidig lærte vi mer om koden fordi vi måtte forstå den for å vurdere den.

- Opphavsrett og intellektuell eiendom – vår refleksjon
- Spørsmålet om eierskap til kode laget med KI ble noe vi faktisk diskuterte flere ganger under prosjektet. Slik vi ser det: KI eier ikke noe av koden, den hjelper oss bare med å lage den. Koden blir først “vår” når vi har vurdert, endret og tatt den i bruk i vårt prosjekt. Selv om KI foreslår løsninger, er det alltid vi som står ansvarlige for sluttresultatet. Vi ble også klar over at KI-modeller kan produsere kode basert på mønstre den har sett før, og at den ikke kan garantere at alt er originalt eller helt korrekt. Dette gjorde at vi ble enda mer nøye med å forstå og kvalitetssikre innholdet. For oss betyr det at oppdraget med ansvar og eierskap ligger hos utviklerne, ikke verktøyene. KI er en støtte, men aldri en garantist for verken kvalitet eller opphavsrett.


### 5.2 Transparens
- Bør det være transparent at KI er brukt?
- Ja, vi mener det bør være tydelig og åpent at KI har vært brukt i utviklingsprosessen. I vårt prosjekt opplevde vi at KI ikke bare var et hjelperedskap, men en aktiv del av hvordan vi lærte, løste problemer og tok teknologiske beslutninger. Å være transparent handler derfor om:
ærlighet om arbeidsmetodikk, troverdighet i faglig arbeid, og mulighet for at andre kan forstå hvordan prosjektet ble til.
I tillegg gir det et mer realistisk bilde av kompetansen vi faktisk har utviklet. KI hjalp oss, men det var vi som valgte løsningene, tilpasset koden og forstod den. Ved å være åpne om dette viser vi modenhet, ikke svakhet.

- Hvordan dokumenterer man KI sin bidrag?
- I vårt prosjekt erfarte vi at den mest praktiske måten å dokumentere KI-bidrag på var å ta vare på prompter og svar som var viktige for utviklingsprosessen. Selv om vi ikke førte formell teknisk dokumentasjon av alle KI-interaksjoner, satt vi igjen med en relativt omfattende samling av promter som viser hvordan KI faktisk påvirket arbeidet vårt.
Disse promtene fungerer som et konkret bevis på hvor og hvordan KI var involvert, blant annet i:
    - feilsøking
    - forbedring av kodeforslag
    - valg av teknologier
    - forklaring av ukjente konsepter
    - nerering av eksempler og løsninger
For oss ble dette den mest naturlige formen for dokumentasjon, fordi den gjenspeiler hvordan vi jobbet i praksis. Vi brukte KI kontinuerlig som et læringsverktøy og problemløser, og derfor ble prompthistorikken en autentisk og praktisk måte å vise dette på.
Samtidig erkjenner vi at vi ikke dokumenterte alle vurderinger eller beslutninger som oppstod i dialogen med KI — noe som kunne gitt et enda mer komplett bilde. Men sett i lys av vår erfaring og nivå var det viktigste at vi kunne vise hvordan KI faktisk ble brukt, og dette klarte vi gjennom å ta vare på relevante prompter.

-Hva er konsekvensene av å ikke være åpen om KI-bruk?
- Å skjule bruk av KI kan ha flere negative konsekvenser, både etisk og praktisk:
    - Manglende troverdighet: Hvis noen senere oppdager at KI har vært brukt uten at det er oppgitt, kan det svekke tilliten til både prosjektet og utviklerne.
    - Feil vurdering av kompetanse: Lærere eller sensor kan tro at alt er selvstendig produsert, og dermed få et feil bilde av hva studenten faktisk behersker. Det kan gi urealistiske forventninger senere.
    - Uklare ansvarsforhold: Dersom feil i koden skyldes KI-genererte forslag, men bruken av KI ikke er dokumentert, kan det bli vanskelig å vurdere hvem som faktisk står bak beslutningene.
    - Etiske og akademiske brudd: I en utdanningssituasjon kan det å skjule KI-bruk tolkes som forsøk på å presentere andres arbeid som sitt eget, selv om KI ikke er en "person". Transparens er derfor nødvendig for å unngå misforståelser.

For oss var det derfor naturlig å være åpne: KI var en del av læringsprosessen, og det styrket prosjektet at vi brukte det ansvarlig og reflektert.  

### 5.3 Påvirkning på læring og kompetanse
KI kan være et effektivt læringsverktøy som hjelper nybegynnere å forstå komplekse konsepter raskere. Samtidig kan høy KI-avhengighet gjøre at man utvikler mindre egen problemløsningsevne. Dersom KI alltid gir løsningen, risikerer man å ikke lære grunnleggende feilsøking, kodestruktur og teknologivurdering. KI kan også redusere dybdeforståelse dersom man kopierer kode uten å analysere den. For oss ble nøkkelen å bruke KI som støtte, ikke fasit. Ved å diskutere og tilpasse forslagene selv, fikk vi både effektivitet og læring. Den viktigste balansen ligger i å la KI hjelpe oss fremover uten å ta fra oss muligheten til å lære håndverket som utviklere.
### 5.4 Arbeidsmarkedet
Utbredt KI-bruk vil trolig endre IT-yrkene betydelig. Mange av de mer rutinepregede oppgavene, som enkel koding, dokumentasjon og feilsøking, kan i stor grad automatiseres av KI-verktøy. Dette betyr at fremtidige IT-jobber i større grad vil kreve kompetanse innen problemløsning, systemforståelse, kvalitetssikring og evnen til å vurdere KI-genererte løsninger kritisk.
Roller som systemarkitekter, sikkerhetseksperter, UX-designere og KI-trænere vil sannsynligvis bli viktigere, fordi disse krever menneskelig innsikt og ansvar for helhetlige beslutninger. Samtidig kan behovet for rene “kodeprodusenter” bli mindre, ettersom mye enkel kode kan genereres automatisk.
For vår egen del gjør KI ikke IT-faget mindre interessant – tvert imot. Vi ser at KI åpner døren for mennesker med mindre erfaring til likevel å kunne bygge funksjonelle løsninger, slik vi opplevde i dette prosjektet. I en KI-drevet verden blir det viktigste ikke å kunne skrive all kode selv, men å forstå teknologien godt nok til å styre den, vurdere den og kontrollere kvaliteten. Dette gir oss tro på at vi kan utvikle oss videre som utviklere selv om vi begynner som nykommere.
### 5.5 Datasikkerhet og personvern
I prosjektet delte vi kun tre Excel-ark med den gamle skiftrapporten med KI-verktøyene. Disse inneholdt ingen sensitive opplysninger og ble kun brukt for å forstå rapportstrukturen. Likevel finnes det risikoer ved å dele data med KI, blant annet at informasjon kan lagres, brukes i modelltrening eller avsløre interne arbeidsprosesser. Derfor bør man alltid være forsiktig med hva man laster opp, og unngå persondata eller konfidensiell bedriftsinformasjon. Når man bruker KI, bør man tenke sikkerhet ved å begrense datadeling til det som er strengt nødvendig og være bevisst på hvordan verktøyet håndterer og lagrer informasjon.
---
## 6. Teknologiske implikasjoner
### 6.1 Kodekvalitet og vedlikehold
KI-generert kode kan være nyttig for å komme raskt i gang, men den kan gjøre langsiktig vedlikehold vanskeligere dersom man ikke forstår logikken bak. Koden er ikke alltid like lesbar eller pedagogisk som kode skrevet av et menneske, og den kan inneholde unødvendige eller komplekse løsninger. Vi opplevde også at debugging ble mer utfordrende, fordi vi først måtte forstå hva KI egentlig hadde forsøkt å gjøre før vi kunne rette feilene. Dette viser at KI er et godt støtteverktøy, men at menneskelig gjennomgang og forenkling er nødvendig for å sikre god kodekvalitet.
### 6.2 Standarder og beste praksis
KI følger ikke alltid beste praksis eller oppdaterte industristandarder, og det erfarte vi flere ganger i prosjektet. Noen av forslagene var utdaterte, for kompliserte eller ikke kompatible med den teknologien vi brukte. For oss som nybegynnere var dette ekstra utfordrende, fordi vi ikke har erfaring nok til å vite hvilke løsninger som faktisk er riktige eller moderne. Derfor ble vi ofte nødt til å stole på KI, selv om vi samtidig lærte at forslagene ikke alltid var de beste. Dette gjorde det tydelig hvor viktig det er å validere KI-svar og stille kritiske spørsmål – spesielt når man ikke har faglig erfaring til å se feilene selv.
### 6.3 Fremtidig utvikling
Vi tror KI vil få en stadig større rolle i programvareutvikling fremover, spesielt i oppgaver som generering av kode, feilsøking, dokumentasjon og teknologivalg. Utviklere kommer til å jobbe mer som “problemløsere og beslutningstakere” enn som rene kodeprodusenter, siden KI kan håndtere mye av den repetitive og tekniske arbeidsmengden. Dette betyr at ferdigheter som kritisk tenkning, systemforståelse, arkitektur, sikkerhet og evnen til å validere KI-forslag blir langt viktigere. For nybegynnere betyr det at man må lære å bruke KI riktig, men samtidig bygge egen forståelse slik at man ikke blir helt avhengig. Vår anbefaling er å bruke KI som veileder og sparringspartner: først prøve selv, så bruke KI til å forklare, forbedre og kvalitetssikre løsningen. På den måten får man både effektivitet og ekte læring.
---
## 7. Konklusjon og læring
### 7.1 Viktigste lærdommer
-   1. vi lærte at man ikke kan stole blindt på KI, særlig som nybegynnere, fordi forslagene ikke alltid følger beste praksis eller er oppdaterte.
-   2. Vi erfarte at strukturert arbeid i små steg gir bedre læring og kvalitet, spesielt når vi sammenligner våre løsninger og bygger videre på den beste.
-   3. Vi oppdaget at KI er et veldig nyttig læringsverktøy, men at den ikke kan erstatte grunnleggende forståelse – det er fortsatt viktig å forstå koden selv.
### 7.2 Hva ville dere gjort annerledes?
- Tekniske valg: Vi ville brukt mer tid på å forstå teknologiene før vi valgte dem, og sannsynligvis startet med en enklere stack for å få bedre oversikt.
- Bruk av KI: Vi ville brukt KI mer som veileder i stedet for problemløser, prøvd mer selv før vi spurte KI, og dokumentert KI-bruken bedre.
- Samarbeid og organisering: Vi ville hatt tydeligere arbeidsflyt, mer aktiv bruk av Git og jevnligere samarbeidsmøter for å unngå dobbeltarbeid og sikre bedre koordinering.

### 7.3 Anbefalinger
- Råd om effektiv bruk av KI: Bruk KI som veileder, ikke som fasit. Still spørsmål, be om forklaringer og bruk KI til å forstå konsepter – ikke bare til å generere kode.
- Fallgruver å unngå: Ikke stol blindt på KI-forslag. Mange svar kan være utdaterte, unøyaktige eller unødvendig kompliserte, spesielt for nybegynnere. Test alt og sørg for at du selv forstår løsningen.
- Beste praksis vi oppdaget: Prøv alltid å løse problemet selv først, og bruk KI etterpå for å forbedre eller kvalitetssikre løsningen. Sammenlign gjerne flere KI-svar, og diskuter dem i gruppen for å lære mest mulig.
### 7.4 Personlig refleksjon (individuelt)
**[Thomas Bjerkseter]:**
Gjennom dette prosjektet har jeg opplevd en bratt, men veldig lærerik læringskurve. Da vi startet, følte jeg meg usikker på både teknologivalg, struktur og hvordan man bygger et moderne webprosjekt. Etter hvert som vi jobbet oss gjennom fasene, oppdaget jeg at jeg lærer best når jeg får prøve selv først og deretter bruke KI til å forstå, rette opp og forbedre det jeg har laget.
En av de viktigste erfaringene mine er at jeg ikke kan stole blindt på KI, men at jeg samtidig kan bruke KI som et kraftig verktøy for å komme videre når jeg står fast. Dette prosjektet lærte meg også mye om å lese kode, forstå logikk og tenke mer strukturert som utvikler.
Jeg har også blitt mer bevisst på samarbeid. Å sammenligne løsningene våre etter hver fase gjorde at jeg lærte både av mine egne feil og av styrkene til partneren min. Det ga trygghet og motivasjon, og det hjalp meg å se hvordan ulike tilnærminger kan føre til forskjellige, men gyldige løsninger.
Totalt sett føler jeg at jeg har utviklet meg mye mer enn jeg trodde var mulig på så kort tid. Jeg har gått fra å være usikker til å faktisk forstå hvordan et webprosjekt bygges opp, og jeg har fått større tro på at jeg kan lære meg utvikling videre – både med og uten KI som støtte.
**[Navn på gruppemedlem 2]:**
Å ta faget IBE160 programmering har for meg vært en av de mest krevende, men også mest lærerike faglige opplevelsene jeg har hatt. Jeg startet semesteret uten tidligere erfaring med programmering, verken i arbeid eller utdanning, og møtte derfor en svært bratt læringskurve. Dette gjorde at jeg allerede fra starten kjente på både usikkerhet og et stort behov for å forstå konseptene som ligger bak programvareutvikling.
Jeg dannet gruppe med min kollega, Thomas Bjerkseter, som har betydelig mer erfaring enn han i utgangspunktet ga uttrykk for. Selv om han fremstod beskjeden rundt egen kompetanse, ble det raskt tydelig gjennom prosjektarbeidet at hans erfaring og forståelse var langt dypere enn han først innrømmet. Dette ble en viktig motivasjonsfaktor for meg. Thomas har vært svært god til å forklare teori på en måte jeg kunne forstå, og jeg opplevde gjennom hele prosjektet at han klarte å oversette komplekse sammenhenger til noe mer konkret og praktisk. Det gjorde at jeg klarte å henge med selv når jeg følte utviklingsløpet gikk i svært høyt tempo.
I tillegg har underviser vært en stor støtte. Det at han tok seg tid til å hjelpe oss med å installere nødvendige programmer, sørge for at verktøyene fungerte og besvare spørsmål underveis, gjorde at jeg kunne fokusere mer på å lære innholdet – og mindre på tekniske hindringer. Denne tilretteleggingen har vært avgjørende for at jeg har kommet meg gjennom de fire fasene av BMAD-prosessen.
Læringskurven gjennom prosjektet har vært nærmest loddrett for meg. Jeg har gått fra ikke å vite noe om Git, terminal, Next.js, Supabase eller KI-assistert utvikling – til å kunne bygge en fungerende applikasjon med backend, frontend, database og tilgangskontroll. Den største lærdommen for meg har vært hvordan kunstig intelligens kan brukes som et reelt utviklingsverktøy. Det har ikke bare handlet om at KI gir forslag til kode eller løsninger, men også om å forstå hvordan KI bør brukes: hvordan formulere gode prompts, hvordan validere svarene, og hvordan kombinere egen forståelse med KI for å skape noe som faktisk fungerer.
Prosjektet har også gitt meg innsikt i hva som kreves for å bygge en applikasjon fra bunnen av. Det har vært lærerikt å se hvordan alt henger sammen – fra databaseoppsett, RLS-regler og migrasjoner, til frontend-komponenter, state management og integrasjon gjennom Supabase-klienten. Denne helheten har gitt meg en ny respekt for faget, samtidig som det har gitt meg mestringsfølelse når ting endelig fungerer.
Selv om det til tider har vært frustrerende, spesielt når feilmeldinger oppstod uten at jeg forstod hvorfor, har jeg merket at jeg gradvis har fått bedre kontroll. Jeg begynner å kjenne igjen mønstre, forstå logikk og se hvordan små detaljer kan ha stor betydning.
Alt i alt har dette prosjektet vært både utfordrende og svært givende. Jeg sitter igjen med en ekte forståelse av programmering som prosess, en større trygghet i bruk av KI som verktøy, og en følelse av at jeg faktisk har tatt et stort steg inn i et nytt faglig område. Det er jeg stolt av.

---
## 8. Vedlegg (valgfritt)
- Skjermbilder av applikasjonen
- Lenke til GitHub repository
- Annen relevant dokumentasjon
---
**Ordantall:** [Ca. antall ord]
**Forventet lengde:** 3000-5000 ord (avhengig av gruppestørrelse og prosjektets
kompleksitet)